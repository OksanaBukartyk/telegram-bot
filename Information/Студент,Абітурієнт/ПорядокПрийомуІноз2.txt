2.Прибуття в Україну для навчання у встановлені терміни
Навчальний рік в Україні починається з 1 вересня. Прийом іноземних громадян відбувається до 1 листопада, окрім прийому на навчання на підготовче відділення.
Для того щоб вчасно прибути на навчання Вам необхідно:
Для громадян країн з візовим режимом в’їзду в Україну: подати пакет документів для відкриття довгострокової (студентської) візи (віза типу Д) до посольства України у Вашій країні
Для громадян країн з безвізовим режимом в’їзду в Україну: мати при собі оригінал запрошення на навчання при перетині державного кордону для підтвердження мети в’їзду в Україну

3.Вступ до Прикарпатського національного університету
Для того щоб стати студентом нашого університету, Вам необхідно:
Наступного дня після приїзду до м. Івано-Франківська подати до відділу міжнародних звязків (центральний корпус університету, кабінет 223) такі документи:
1) оригінал та завірену копію документа про раніше здобутий освітній (освітньо-кваліфікаційний рівень, на основі якого здійснюється вступ;
2) оригінал та завірену копію додатку до документу про раніше здобутий освітній (освітньо-кваліфікаційний рівень) рівень, на основі якого здійснюється вступ;
3) у разі переведення або поновлення на навчання необхідно надати академічну довідку, видану іноземним/українським навчальним закладом;
4) для здобуття ступеня магістра або післядипломної освіти необхідно надати оригінал та копію документуз інформацією про зміст навчальної програми за попереднім ступенем (рівнем) вищої освіти, отримані кредити,
тривалість навчання та успішність з навчальних дисциплін;
5) копію або оригінал паспортного документу (після пред’явлення повертається) іноземця або документ, що посвідчує особу без громадянства, перекладений українською мовою з нотаріальним засвідченням перекладу;
6) 4 фотокартки розміром 35×45 мм (на матовому папері);
7) копію посвідчення закордонного українця (за наявністю).
Документи, зазначені в пунктах 1-3 повинні бути:
засвідчені в країні їх видачі в спосіб, який офіційно застосовується в цій країні для такого засвідчення;
легалізовані відповідною дипломатичною установою України закордоном, якщо інше не передбачено міжнародними договорами України;
перекладені на українську мову з нотаріальним засвідченням перекладу.

Після подачі всіх документів для вступу необхідно здійснити оплату за навчання та подати оригінал паспортного документу з візою на в’їзд в Україну з метою навчання до відділу міжнародних зв’язків
(центральний корпус університету, кабінет 223) для оформлення посвідки на тимчасове проживання.
Перелік необхідних документів для оформлення посвідки на тимчасове перебування в Україні можна переглянути на сайті
https://dmsu.gov.ua/en-home/services/documenting-foreigners/issuance-of-temporary-residence-permit.html.