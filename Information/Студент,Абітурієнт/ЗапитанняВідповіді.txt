1. Які предмети необхідно складати за формою ЗНО для вступу на перший курс освітнього рівня “Бакалавр”?
Перелік конкурсних предметів наведено у Додатку 4 до Правил прийому до університету. Також ми рекомендуємо скористатися нашим додатком підбору спеціальності за сертифікатами ЗНО (відкрити)!

2. Яка вартість навчання у 2020 році?
Вартість навчання на 2020 рік ще не встановлена! Вартість навчання, що була у 2019 році приведена у додатку 1 до Правил прийому.

3. Як подати електронну заяву на вступ?
Порядок подання електронної заяви на вступ у 2020 році буде оприлюднений згодом.

4. Чи є в Університеті кафедра військової підготовки?
В Університеті діє кафедра військової підготовки, яка здійснює прийом за такими спеціальностями:
-Застосування автомобільних з’єднань, військових частин і підрозділів;
-Соціальна психологія;
-Математичне та програмне забезпечення функціонування автоматизованих систем;
-Експлуатація та ремонт автомобільної техніки та гусеничних машин.
Вступ на кафедру військової підготовки регулюється окремими Правилами прийому (відкрити). Додаткову інформацію можна отримати в окремому розділі (відкрити).

5. Якщо я склав (ла) ЗНО з певних предметів, то на які спеціальності я можу вступити?
Ми підготували помічника з вибору спеціальності, який можна відкрити за посиланням ВІДКРИТИ.

6. У мене вже є вища освіта і я хочу здобути іншу. Які умови вступу? Чи потрібно ЗНО?
Перелік вступних випробувань приведений у додатку 7 до Правил прийому при вступі для здобуття освітнього ступеня бакалавра на базі освітнього ступеня бакалавра. ЗНО складати не потрібно, вступ відбувається за результатами вступних екзаменів в університеті з використанням інформаційних технологій у тестовій формі.
Якщо відбувається вступ для здобуття освітнього ступеня магістра на базі освітнього ступеня магістра (спеціаліста) для здобуття іншої спеціальності (крім спеціальності 081 Право), то перелік конкурсних предметів приведений у додатку 3 до Правил прийому. ЗНО складати не потрібно. Вступ відбувається за результатами вступних екзаменів в університеті з використанням інформаційних технологій у тестовій формі.
Якщо вступ відбувається для здобуття освітнього ступеня магістра на базі освітнього ступеня бакалавра, то для спеціальностей галузей знань 01 Освіта/Педагогіка, 20 Аграрні науки та продовольство, спеціальності 025 Музичне мистецтво ЗНО складати не потрібно, перелік конкурсних предметів у додатку 3 до Правил прийому. Вступ відбувається за результатами вступних екзаменів в університеті з використанням інформаційних технологій у тестовій формі. Для інших спеціальностей необхідне ЗНО з іноземної мови (ЄВІ), а для спеціальності 081 Право, і фахове вступне випробування у формі ЗНО, і ЄВІ.

7. Чи є в Університеті підготовчі курси?
Прикарпатський національний університет імені Василя Стефаника запрошує учнів 9-11 класів, випускників шкіл минулих років, студентів і слухачів професійно-технічних навчальних закладів і вищих навчальних закладів І-ІІ рівнів акредитації для поглибленого вивчення дисциплін і підготовки до зовнішнього незалежного оцінювання на 5-, 4-, 3-, 2- місячні підготовчі курси, а також учнів 9 класів для підготовки до вступу в Івано-Франківський коледж ДВНЗ «Прикарпатський національний університет імені Василя Стефаника». Деталі за посиланням.